# CircleHitTest
Definieer een onwijzigbare klasse Point met een X- en een Y-coördinaat (int-waarden), en een onwijzigbare klasse Circle die een cirkel met een gegeven centrum (een Point) en straal (een int-waarde). Definieer een abstracte klasse CircleHitTest met een methode containsPoint die een Circle-object en een Point-object als argument neemt, en het resultaat teruggeeft van een test of het punt binnen de cirkel ligt. Definieer twee subklassen PreciseCircleHitTest en FastCircleHitTest van CircleHitTest. De methode containsPoint van PreciseCircleHitTest geeft precies terug of het punt binnen de cirkel ligt; de methode containsPoint van FastCircleHitTest geeft terug of het punt binnen de bounding box van de cirkel ligt, het omgeschreven vierkant waarvan de zijden evenwijdig zijn met de coördinaatassen. Voorzie volledige documentatie van alle klassen, en zorg dat gedragssubtypering gerespecteerd wordt. Handel ongeldige oproepen in PreciseCircleHitTest defensief af en ongeldige oproepen in FastCircleHitTest contractueel.
